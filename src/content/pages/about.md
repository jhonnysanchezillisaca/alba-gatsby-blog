---
template: about-page
slug: /about
title: Sobre el blog
---
Bones, sóc l’Alba Cirera

Sociòloga, actualment estudiant el màster en Polítiques Socials i Acció Comunitària de l’Institut de Govern i Polítiques Públiques (IGOP).

El fet de ser bahà’í és el més definitori de qui sóc, o almenys això intento.

Des de fa dos anys estic vivint a Sabadell i recolzant els processos de construcció comunitària que impulsa la comunitat bahá’í al districte 6 i a la ciutat en general. Però ja des de ben petita hi he estat connectada allà on he viscut.

En el cor d’aquests esforços es troben els programes educatius de l’Institut Ruhí, els quals tenen per propòsit acompanyar a un grup creixent de persones en el desenvolupament de destreses, habilitats i capacitats per al servei en el context d’un barri. Basant-se en els ensenyaments bahá’ís, posen en marxa un moviment que genera transformacions en les dimensions material, espiritual i social d’una població.

La participació en aquests processos ha representat una experiència vital significativa que ha influit en els meus interessos acadèmics i professionals.

Aquest bloc l’he creat simplement per anar compartint algunes petites coses que vaig fent i que sovint queden amagades entre estanteries o a l’arxivador de l’ordinador. Pot ser poesía, alguna reflexió sobre un tema en particular, algun treball acadèmic, algun dibuix, una cançó... ho aniré veient en el camí.

![]()