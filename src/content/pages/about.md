---
template: about-page
slug: /about
title: Sobre el blog
---
**Aquest blog mostra una mica de mi, per suposat. No sé ben bé què, però en qualsevol cas, això espero que no sigui massa rellevant. La raó de ser és expressar i compartir. També buscar sentit. Les formes poden variar. Pot ser que comparteixi poesía, dibuixos, cançons, ressenyes i reflexions sobre temàtiques d’interès... qui sap. Millor anar-ho explorant en el camí.**

El paràgraf previ és per si vas amb pressa. Curtet i claret. O això crec. Però tens l’opció de seguir sota la foto, on m’explico una mica més.

![Toys](/assets/259e873d-bbe4-4862-96a2-a6278b1d4f3e.jpeg "Toys")

Aquí em teniu. Una simple foto d’anys enrere en el meu període d’estudiant de sociologia. Ara estic amb el màster. Al meu barri sóc líder comunitària. A més d’estones a la taula i posar-hi colzes i hores a l’estudi, passo molt de temps als carrers i places, visitant als veins i fent activitats educatives de l’Institut Ruhí. M’agradaria dedicar-hi encara més temps. Sóc bahá’í. Això espero que sigui el que més defineix la meva vida. La dansa, la música i en general l’art han tingut un paper important en el que porto de vida. Hi ha moltíssimes coses que m’interessen i sobre les que vull aprendre. Visc en companyía del meu marit i un gos que es diu Sam, i de moltes plantes. Ara estic al sofà. Hi passo força temps també, i segurament és d’on escrigui més habitualment. Sigui com sigui, això només és per a que recordem que darrere del que veiem a la pantalla hi ha persones amb tota una història de vida. El que trobarem en aquest blog clar que diu coses de la persona que hi ha al darrere, però més important que la font és l’aigua que en brota i que pugui contribuir a refrescar el nostre pensament i ànima, i a veure el món des d’òptiques diferents.