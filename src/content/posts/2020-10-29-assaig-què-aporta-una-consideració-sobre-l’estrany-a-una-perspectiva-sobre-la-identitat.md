---
template: blog-post
title: "Assaig: Què aporta una consideració sobre l’estrany a una perspectiva
  sobre la identitat?"
slug: estranyidentitat
date: 2020-10-29 12:50
description: Assaig identitat
featuredImage: /assets/fefe21d6-3088-4264-a796-b9b4cab8f43c.jpeg
---
Us convido a revisar aquest assaig, que si bé te uns anys i ara el faria diferent, pot despertar reflexions i preguntes rellevants. Ara fa temps que no exploro estudis al respecte de la identitat, però no deixa de despertar-me interès. Us deixo a sota algunes de les preguntes i reflexions que a mi em sorgeixen. Pot ser que les mateixes preguntes estiguin mal formulades, perquè no parteixen d’un coneixement exhaustiu del tema, però m’ajuden a traçar millor el meu propi procés d’aprenentage. Fem-nos preguntes. I reformulem-les tantes vegades com calgui. Una ment desperta es fa preguntes, això els nens i els prejoves ens ho demostren cada dia.

> # Assaig: Què aporta una consideració sobre l’estrany a una perspectiva sobre la identitat?
>
> **Alba Cirera Sant**\
> **Universitat Autònoma de Barcelona**\
> **05, novembre del 2016.**
>
> Resum: *En la postmodernitat, en l’era de la modernitat reflexiva, la identitat ja no és quelcom estable. La noció d’estrany, que identifica aquell que és un distant però està pròxim (Simmel) ja no és una condició d’uns individus o grups determinats, sinó que és una condició universal. En el context de globalització, individualització i destradicionalització (Beck) l’individu ja no es sent d’enlloc, i és sempre un estrany. En aquest sentit proposem que l’estranyesa permet fer una aportació paradoxal a la sociologia de la identitat, que és que cada vegada té més sentit parlar no d’identitat sinó de la no-identitat.*
>
> *Per continuar llegint [fes clic a l’enllaç.](https://drive.google.com/file/d/146tPcnDjQu8VS1fb2Il5it7hPfe_KeOL/view?usp=sharing)*

La qüestió de la identitat atrau molt la meva atenció i en aquesta àrea tinc la intenció d’explorar en major profunditat bibliografia de referència  (especialment des d’una perspectiva sociològica) i nodrir-me de les aportacions que està fent la Comunitat Internacional bahá’í a diversos nivells. 

Hi ha algunes preguntes o idees que ronden la meva ment a aquest respecte, i per a les quals miraré de cercar respostes. Aquí una pinzellada: Per una banda, podriem estar parlant d’un canvi de paradigma en l’estudi del fet identitari, des d’una mirada condicionada per la localització a una altra determinada pel sorgiment d’una nova consciència de la unicitat de la humanitat? Vist així, potser no és què cada vegada tingui més sentit parlar de no identitat, sinó de la transició cap a una nova forma d’experimentar i explicar la identitat. Per altra banda, l’estudi de la identitat com quelcom sobre el que tenim capacitat d’influència i definició, què pot ser construit. A més, si estem parlant de l’emergència d’una nova consciència universal, l’expressió d’aquesta pot fer emergir processos de transformació a múltiples nivells cap a un món més unificat. Però quines són les dinàmiques que es poden generar a diversos nivells que contribueixin a augmentar aquesta consciència?

Per cert, faltes per suposat que n’anirem trobant en el blog, pero hi ha algunes sobre les que tinc menys control, perque amb l’ipad no puc escriure accents en aquest editor (aquesta mateixa frase n’es un exemple).