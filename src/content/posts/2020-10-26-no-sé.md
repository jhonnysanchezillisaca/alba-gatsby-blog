---
template: blog-post
title: No sé
slug: /nose
date: 2020-10-26 15:01
description: Poesia
featuredImage: /assets/ab47cd26-57fb-4222-81ab-b0a092257ed9.jpeg
---
* *No sé (Alba, estrenant aquareles. Sense data. D’uns mesos abans de la quarentena. Paper inadequat)*

Dibuix molt imperfecte, però prou expressiu. A vegades la resposta a qualsevol cosa és “no sé”. Pot ser una resposta fàcil, també quelcom que diem quan no escoltem realment el que ens diuen, que no trobem les paraules adquades, o que ens manqui informació o coneixement sobre un tema. A vegades és una afirmació que no té solta ni volta, o l’única cosa que podem dir amb seguretat quan massa coses al nostre voltant semblen mancades de sentit o poc clares. Un ‘no sé’ pot estar ple de significat. Aquest pot ser poc precís o clar com l’aigua, però segurament resti amagat fins que no es trobin respostes alternatives. Quan escolto un ‘no sé’ sovint no puc evitar pensar en què hi ha al radere. I quan surt de la meva boca o corre pel meu pensament, si me n’adono, a vegades tracto de cercar preguntes que m’obliguin veure des d’una altra perspectiva i a respondre diferent. La incertesa no pot ser explicada en el present, sinó quan ja s’ha superat o s’està en el procés. Moltes vegades cal fer un esforç conscient per afrontar que si no saps has de mure’t per saber i buscar la veritat, respostes i explicacions. 

L’art ens pot ajudar a trobar respostes. Pot ser un exercici de cerca, d’exploració i descobriment. El ‘no sé’ és protagonista, però el dibuix complet ens pot dir alguna cosa més.

![](/assets/815566bc-a699-4e20-9ddc-5a91875df8b8.png)