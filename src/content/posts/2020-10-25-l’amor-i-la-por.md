---
template: blog-post
title: L’amor i la por
slug: l-amor-i-la-por
date: 2020-10-25 12:58
description: Poesia
featuredImage: /assets/0cb48db0-92f6-4f89-8659-f21e304b8544.jpeg
---
No ho puc dir amb certesa, però crec que aquesta poesia la vaig escriure l’any 2012. Vaig tenir una època en què em va donar per aquí. En conservo poques, i al meu gust aquesta és la més rellevant. Hagués estat bé escriure’n més. Sovint ho penso. Quna la vaig escriure recordo que em rondava pel cap aquesta cita: 

> El amor es una luz que no brilla nunca en un corazón poseído por el miedo.
>
> Bahá’u’lláh

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\__

*La por no vol jugar a fet i amagar,\
diuen que si no la trobes,\
es perquè no té lloc on anar,\
i si t’és amiga és que l’has deixat entrar.*

*L’amor no vol jugar a fet i amagar,\
diuen que si el cerques\
se t’escaparà,\
però si n’ets despresa ja hi serà.*

*La por s’oblida d’estimar,\
diuen que es cerquen l’una a l’altra\
i que mai no es poden trobar,\
perquè on hi és una l’altra no hi pot estar,\
i que l’única és estimar.*

*Diuen que l’absència no és exemple,\
que la presència és la llum,\
i que si tal destí és excel·lència,\
la fe és caminar,\
que si mirar enrere és fer força,\
l’experiència és avançar,\
que si somiar és realitat,\
cercar a Déu és llibertat.*