---
template: blog-post
title: Dia 1. Dejuni 177
slug: /dia1dejuni177
date: 2021-03-01 16:33
description: Dejuni dia 1
featuredImage: /assets/59dcdd13-dda7-4a1b-9905-eeba414c8e29.png
---
Avui és el primer dia de dejuni. Intentaré anar compartint reflexions o dibuixos al llarg del mes.

> Tinc la sensació que a vegades ens movem entre bambolines. Mitjanament conscients del que succeeix a l’escenari, observem i imaginem quin ha de ser el nostre paper, però no arribem a dur-lo a terme. Assumim el rol d’observadors i crítics del món, sense situar-nos a nosaltres mateixos en el guió. Quan estem entre bambalines la història personal i el teatre de la vida són coses independents. Podem justificar les nostres accions i excusar-nos davant del curs de la història. Hauriem de ser capaços de situar-nos fora del teatre, a les grades, i al mateix temps al mig de l’escenari.
>
> En aquest període de pandèmia, he tingut moltes vegades aquesta sensació. Requereix un esforç constant sortir de la carcassa personal, i veure amb perspectiva les necessitats de la població de la qual formem part i al mateix temps comprometre’ns amb ella.
>
> La crisi del coronavirus ha canviat moltes coses. Escriuría varies pàgines sobre això. Sense necessitat de fer-ho, crec que tots estarem d’acord en què la situació ha estat i és difícil, i que les conseqüències d’aquesta crisi són imprevisibles. Més que mai, cal que ens situem en aquesta doble postura, la d’observadors consciènts i la d’actors compromesos amb el progrés del nostre entorn..
>
> En el dibuix es veuen elements de la Plaça Picasso. Trobo a faltar anar-hi, passar l’estona, i conversar amb tantes i tantes persones. Després de tot el que hem viscut, penso que malgrat la distància física que hem hagut de viure, m’hauria de sentir més a prop dels meus veïns i els llaços d’ajuda mútua haurien de ser més sòlids. La urgència de la situació quasi ens ho imposa. I no obstant, la distància física pot haver guanyat terrent. Quan tornem tots a la plaça, com reprendrem les converses? Perquè s’han hagut d’aturar moltes d’elles? Bé, evidentment pot ser que hagim posat molt de la nostra part. No deixa de ser difcil. Però sempre podem fer més. Però a casa passant els dies, assumint les tasques de la feina, mirant les notícies i trucant-se sempre amb les mateixes persones, un no participa de la construcció de comunitat.
>
> Per contribuir a la transformació material i espiritual del nostre entorn cal esforç, creativitat, compromís, organització, acció... mai en soledat, sempre amb d’altres, de forma comunitària.
>
> Les excuses i justificacions per no fer-ho són habituals. Cal fer-les explicites, i no donar-les per valides d’inmediat.
>
> M’alegra saber que...